
"अकलमन्द चूहा"

            किसी  गांव में  एक किसान  रहता था| किसान  के पास थोड़ी बहुत जमीन थी जो एक नदी के किनारे पर थी| वहीँ नदी किनारे उसने अपना एक छोटा सा आशियाना बना रख्खा था| किसान पूरी मेहनत लगाकर जीजान से अपने खेतों मे काम करता था| महंगाई के दौर में  उसका घर का गुजारा ठीक से नहीं चलता था| उसने नदी किनारे अपने खेत में  देशी दारू बनानी शुरू कर दी| ताकि उसके घर का खर्चा चल सके| दारू निकाल कर वह एक डिब्बे में  रखता था| एक दिन एक चूहा खाने की तलाश मे वहां आ गया| खाना ढूढ़ते हुए चूहा दारू के डब्बे के ऊपर चढ़ गया डब्बे का ढक्कन कुछ खुला हुआ था| चूहा उस में  से नीचे झाँकने लगा तो दारू के बीच में  गिर गया|काफी हाथ पांव मारे  पर बाहर  निकल नहीं  सका| आखिर मे वह  बचाओ बचाओ चिल्लाने लगा | उसकी आवाज सुन कर एक बिल्ली वहां आ गयी | उसने देखा कि  चूहा दारू में  गिरा हुआ है| बिल्ली ने चूहे को कहा कि  मै तुम्हें बचा तो लूंगी    पर बाहर निकाल कर तुम्हें खा जाउंगी | चूहे ने कहा शराब  मे डूब कर मरने से तो अच्छा  है किसी के काम आसकू | कम से कम आप की  पेट की भूख तो मिटेगी| बिल्ली ने चूहे को बाहर निकाल लिया और लगी  खाने| चूहे ने कहा मेरे में  से शराब की बदबू आ रही है कम से कम धो तो लो|बिल्ली ने सोचा यह ठीक ही कह रहा है| जैसे ही बिल्ली चूहे को धोने लगी पकड़ थोड़ी सी ढीली हुई चूहा भाग कर पास के बिल मे जा छुपा| बिल्ली ने कहा कि  तुमने तो वादा किया था कि  तुम मेरा भोजन बनोगे पर अब भाग गए | चूहे ने कहा तब तो में  जोकुछ भी कह गया शराबी होके कह गया| लेकिन अब तो  शराब उतर  चुकी है| वादा तो आदमी नहीं निभाता मै क्या निभा सकता हूँ | 
                                                                                                         के: आर: जोशी. (पाटली)


