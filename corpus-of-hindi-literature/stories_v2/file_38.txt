
एक टांग वाला बगुला

                             एक  अंग्रेज भारत मे घूमने को आया| उसने भारत के कई राज्यों की सैर की| उसको  भारत  पसंद आया और उसने कुछ दिन यहाँ ठहरने  का मन बनाया| अंग्रेज ने शहर  मे एक घर किराए पर ले लिया| घर के काम काज निपटाने के लिए एक नौकर भी रख  लिया| नौकर घर के सारे काम रोटी बनाने से लेकर कपड़े धोने तक का काम करता  था| एक  दिन अंग्रेज कहीं से एक बगुला मार कर लाया और नौकर से कहा की इसको  अच्छी तरह से तड़का लगाकर बनाना| नौकर ने पूरे दिल  से बगुले को बनाया पर  बगुले  को भूनते समय उसने बगुले की एक टांग खा ली| उसने बगुले  को पलेट मे  सजा कर अंग्रेज के आगे रख दिया| अंग्रेज ने देखा की बगुले की एक टांग गायब  है|उसने नौकर को बुलाकर पूछा की इस बगुले की एक ही टांग है दूसरी कहाँ गई|  नौकर ने जवाब दिया की बगुले की एक ही टांग होती है| अंग्रेज ने कहा की  बगुले की दो टाँगें होती हैं| मे तुम्हें कल सुबह ही दिखा दूंगा | नौकर ने  कहा ठीक है| अगले दिन दोनों बगुला देखने चले गए| झील के किनारे एक बगुला  बैठा हुआ दिखाई दिया|बगुले ने एक पैर ऊपर उठा रख्खा था| नौकर ने कहा वह  देखो बगुले का एक ही पैर है| अंग्रेज ने अपने दोनों हाथों से ताली बजायी|  बगुले ने अपना दूसरा पैर नीचे किया और उड़ गया| अंग्रेज ने कहा वह देखो उसके  दो पैर हैं| नौकर ने कहा आप  रात को प्लेट  मे रख्खे बगुले के सामने अपने  हाथों से ताली बजाना ही भूल गए| अगर आप ने रात को भी ताली बजाई होती तो वह  बगुला भी अपनी दूसरी टांग नीचे कर देता| अंग्रेज को कोई जवाब नहीं सूझा  दोनों घर को वापिस आगये|      

