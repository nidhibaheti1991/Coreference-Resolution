
बन्दर और मगरमच्छ

           बहुत समय पहले की बात है| एक नदी में एक मगरमच्छ  का जोड़ा रहता था| नर और मादा मगरमच्छ| नर मगरमच्छ रोज सुबह सुबह धूप सेकने के लिए नदी के किनारे पर आ जाया करता था| मादा मगरमच्छ नदी के बीच में ही रहा करती थी|  नदी के किनारे पर बहुत सारे जामुन के पेड़ थे| मौसम आने पर ये पेड़ काले काले मीठे जामुनों से लद जाते थे| इन जामुनों को खाने के लिए एक बन्दर भी वहां आता था| बन्दर और मगरमच्छ रोज मिला करते थे| धीरे  धीरे बन्दर और मगरमच्छ में घनिष्ट दोस्ती हो गई| बन्दर मगरमच्छ के लिए मीठे रसीले जामुन तोड़ कर लाया करता था| दोनों बैठे आराम से जामुनों का मजा लेते थे| एक दिन बन्दर बहुत सारे जामुन तोड़ कर लाया और मगरमच्छ से कहा आज इन जामुनों को भाभी जी के लिए लेकर जाना| भाभी जी इन्हें खा कर बहुत खुश होंगी| मगरमच्छ ने जामुन लिए और सीधे मादा मगरमच्छ के पास चला गया| मादा मगरमच्छ मीठे जामुनों का स्वाद लेकर बहुत खुश हुई| खाते  खाते उस के दिमाग में आया की अगर ये जामुन इतने मीठे हैं तो इन जामुनों को रोज खाने वाले बन्दर का जिगर कितना मीठा नहीं होगा| उसने मगरमच्छ से कहा मुझे बन्दर के जिगर  का नाश्ता करना है| मुझे बन्दर का जिगर चाहिए| सुनते ही मगरमच्छ ने कहा " तुम्हारा दिमाग तो ख़राब नहीं हो गया वह तो मेरा पक्का दोस्त है"| दोस्त से गद्दारी करना ठीक नहीं| पर मादा मगरमच्छ ने उसकी एक भी नहीं सुनी| मादा मगरमच्छ ने खाना पीना भी छोड़ दिया| नर मगरमच्छ ने बहुत समझाने की कोशिश की पर वह नहीं मानी| आखिर  में नर मगरमच्छ को ही मानना पड़ा| अगले दिन जब नर मगरमच्छ  नदी के किनारे पर आया तो बन्दर भी आगया| मगरमच्छ ने बन्दर से कहा तुम्हारी भाभी ने तुम्हें धन्यवाद दिया है और नाश्ते पर बुलाया है| बन्दर ने बिना सोचे समझे हाँ कर दी, पर कहा की मुझे तो तैरना नहीं आता है| में कैसे जाऊंगा| मगरमच्छ ने कहा तुम मेरे पीठ पर बैठो में तुम्हें ले चलूँगा| बन्दर छलांग मारकर मगरमच्छ की पीठ पर बैठ गया| मगरमच्छ उसको लेकर अपने घर की ओर चला गया| रास्ते में मगरमच्छ ने बन्दर को बताया की तेरी भाभी तेरा जिगर का नाश्ता करना चाहती है| मैं ने गलत कहता की तुम्हें नाश्ते पर बुलाया है| सुनते ही बन्दर अचम्भे में पड़ गया|  कुछ सोचने के बाद बन्दर ने कहा " यह तो मेरा अहोभाग्य है की में किसी के काम आ सकूँ"| आप ने यह बात मुझे पहले नहीं बताई में अपना दिल सुरक्षा के तौर पर जामुन  के पेड़ पर टांग कर आता हूँ| आप कहते तो उसे साथ लेते आता| मगरमच्छ ने कहा हम मुड़ जाते है तुम जिगर उतर कर ले आना| बन्दर ने कहा ठीक है| जैसे ही मगरमच्छ किनारे पर पहुंचा बन्दर ने छाल मारी और पेड़ पर चढ़ गया| ऊपर टहनी में बैठ कर बोला "अरे मुर्ख कोई बगैर जिगर के भी जी सकता है"| जैसे तुमने मुझे मूर्ख बनाया था वैसे ही मैंने तुम्हें मूर्ख बनाया है| अब जाओ फिर कभी लौट के यहाँ मत आना|                                                                                        (फोटो गूगल से)

