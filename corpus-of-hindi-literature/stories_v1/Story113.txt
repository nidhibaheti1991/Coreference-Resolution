अहोई अष्टमी व्रत कथा-1
प्राचीन     काल में किसी नगर में एक साहूकार रहता था। उसके सात लड़के थे। दीपावली   से   पहले साहूकार की स्त्री घर की लीपापोती हेतु मिट्टी लेने खदान में गई   और   कुदाल से मिट्टी खोदने लगी। दैवयोग से उसी जगह एक सेह की मांद थी।   सहसा उस   स्त्री के हाथ से कुदाल बच्चे को लग गई जिससे सेह का बच्चा   तत्काल  मर  गया। अपने हाथ से हुई हत्या को लेकर साहूकार की पत्नी को बहुत   दुख हुआ   परन्तु अब क्या हो सकता था! वह शोकाकुल पश्चाताप करती हुई अपने   घर लौट आई। कुछ   दिनों बाद उसका बेटे का निधन हो गया। फिर   अकस्मात् दूसरा, तीसरा और इस   प्रकार वर्ष भर में उसके सभी बेटे मर गए।   महिला अत्यंत व्यथित रहने लगी। एक   दिन उसने अपने आस-पड़ोस की महिलाओं को   विलाप करते हुए बताया कि उसने   जानबूझ कर कभी कोई पाप नहीं किया। हाँ, एक   बार खदान में मिट्टी खोदते हुए   अंजाने में उसके हाथों एक सेह के बच्चे की  हत्या  अवश्य हुई है और तत्पश्चात उसके सातों बेटों की मृत्यु हो गई। यह   सुनकर पास-पड़ोस की वृद्ध औरतों   ने साहूकार की पत्नी को दिलासा देते  हुए  कहा कि यह बात बताकर तुमने जो   पश्चाताप किया है उससे तुम्हारा आधा  पाप  नष्ट हो गया है। तुम उसी अष्टमी को   भगवती माता की शरण लेकर सेह और  सेह के  बच्चों का चित्र बनाकर उनकी अराधना   करो और क्षमा-याचना करो।  ईश्वर की  कृपा से तुम्हारा पाप धुल जाएगा।  साहूकार  की पत्नी ने वृद्ध  महिलाओं की  बात मानकर कार्तिक मास की कृष्ण  पक्ष की  अष्टमी को उपवास व  पूजा-याचना  की। वह हर वर्ष नियमित रूप से ऐसा  करने लगी। तत्पश्चात् उसे सात  पुत्र  रत्नों की प्राप्ती हुई। तभी से अहोई  व्रत की  परम्परा प्रचलित हो  गई। 
